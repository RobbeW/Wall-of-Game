# WALL OF GAME 

Het zal je misschien verbazen, maar film of muziek zijn niet de grootste sectoren in het medialandschap. Dat blijken games te zijn! Van computer games tot mobile games, consoles en streamers … Het is een gigantische markt. Ook veel jongeren gamen, gemiddeld zelfs 11 uur per week! Maar wat als je jouw eigen game kon ontwerpen? Van sprites tot spelregels volledig zelf uitwerken? Dit combineren met programmeerconcepten of jouw kennis Latijn en Grieks? 

Wel, dat kan! Elk jaar krijgen mijn leerlingen de kans om zich uit te dagen en in te leven via een introductie game design. De beste ontwerpen worden beloond met een plaats in de ‘Wall of Game’. Dat is niet één fysieke muur, maar op verschillende plekken op de campus hangen affiches en zijn DVD boxen te vinden van hun game. Via een eenvoudige QR-code kunnen medeleerlingen hun game testen, uitspelen en trachten dé highscore neer te zetten! 

In deze repository vind je de huidige selectie van games in de ‘Wall of Game 2022-2023’!
